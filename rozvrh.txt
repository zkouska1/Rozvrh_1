		Rozvrh

Dobrý den Alexi,
napíšu to stručně, kdybys měl zájem, až budeme ve škole, můžu věci popsat podrobněji. Řekněme, že máme úvazky a přihlášky do seminářů. 
Nejdříve musím zkombinovat semináře, aby bloků nebyl velký počet, pak je nasadit do rozvrhu. Dále pokračuji s tělocviky vázanými na 1 tělocvičnu. 
Dál přijdou na řadu dvouhodinové dělené bloky, jako praktika, hudebky, výtvarky, některé informatiky. Dále následují ostatní dělené předměty (jazyky).
Pak nasazuji zbytek s tím, že když nějaké třídě nebo učiteli zbývá málo hodin, pokračuji s nimi jako s prvními a vše musím nakonec nějak doladit.
Samozřejmě musím brát ohled na požadavky některých učitelů, omezený počet učeben ap. Víceméně se řídím zkušenostmi a citem. 
Nechci se vytahovat, ale pokud bych nemohl dělat rozvrh já, bude mít škola dost problém. Nějaký rozvrh se vždy udělá, byl by asi horší.
Tvůj zájem mě potěšil a děkuji za něj.
Zdraví Jiří Podpěra

Dobrý den Alexi,
vlastní rozvrh dělám zhruba 40-50 hodin. K pochopení podstaty jeho tvorby není třeba, aby u mě stále někdo seděl. 
Tvorba však probíhá v několika fázích. Ideální je, když zájemce je u rozvrhu vždy na začátku fáze a pak na konci viděl výsledek.
Vysvětlit tvorbu najednou je skoro nemožné (určitě se to nestihne za hodinu) a považuji spíše za nutné,
abychom byli spolu a já mohl přímo v rozvrhu poukazovat na jednotlivé problémy. 
Snad se situace trochu uvolní a aspoň jeden na jednoho bychom se mohli sejít (do ničeho Tě nenutím).
Nejsložitější (ne vždy nejpracnější) je tvorba spojení a nasazení seminářů, s tou je třeba vždy začít.
Pokusím se takto ji popsat, abys měl nějaký začátek, posílám i přílohy. Právě bude pan ředitel požadovat přihlášky do seminářů na příští rok,
můžeš si vše vyzkoušet, pak bychom mohli pokračovat.
Zásada je nasadit při určité volitelnosti co nejméně hodin, tj. snažím se 3 semináře dát u 3. (2 hod.) i 4. ročníků (3 hod.) dát do 4 bloků, 
1 blok chci mít kompletně zaplněný, abych mohl dát seminář kamkoliv doprostřed vyučování. 
Dělám to tak, že si v excelu vyfiltruji jednotlivé skupiny a nějak se snažím předměty, 
které poběží pouze jednou a jsou disjunktní nasadit proti sobě a doplnit dalšími - např. anglických konverzací je několik a snadno se doplňují. 
Na závěr je nutné, aby u každého předmětu měl každý 1 různé číslo (blok) - je vidět v příloze. 
Komplikací navíc je, že některé semináře mají málo lidí a je třeba spojit i 3. a 4. ročníky (např. středa 0. a 1.). 
V tabulkách jsou i barevná označení, jsou tam další specifika, ta už bych opravdu musel vysvětlit na místě u rozvrhu. 
Pak se vše snažím nasadit do rozvrhu (příloha - arabská čísla 4.r., římská 3.r. s nějakými poznámkami), je jasné - není-li skupina kompletní, 
musí se jednat o krajní hodiny (počítám s jednou obědovou hodinou).
Nevím, do jaké míry je jasné, co jsem napsal a poslal, ale obávám se, že vysvětlování přes počítač nebude o moc jasnější. 
Jinak v pondělí končím výuku okolo 11.30 a v úterý a ve čtvrtek před 11. hodinou, když tak se v tu dobu připoj na můj meet (p. uč. Kočer případně poradí) 
a nějaké dotazy můžeš vznést, nebo se můžeme nějak dohodnout.
Snad jsem pro začátek aspoň trochu pomohl.
Zdraví Jiří Podpěra
Jen poopravím. středa 0., 1. je 3. ročník nasazen proti dvouhodinovému semináři ve 4., proti tříhodinovému (jen 2 hodiny) je to v pátek 5. a 6. hodinu.